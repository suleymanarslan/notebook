# kayda değer konular

[ses kaydı](https://www.youtube.com/watch?v=qVX785ELgYU)

```
mesela doğurganlık, yaratıcılık, komisyonculuk,
arabesk rap, reggae, şiir ve ganja
tren garları ve adliye sarayları
adliye sarayının önünde takılan sivil polis
torbacılarla arabesk rap dinleyerek volta atan apaçi

zaman, israf ve yokluk
definecilerle kazı yapan arkeolog
bi otomobilin bagajında iran'dan özbekistan'a giden afgan
bi kola şişesinde jakarta'dan istanbul'a gelen papağan
Tendorloin'da eşyaları rehin alınan otostopçular
yemenden kayıkla somaliye kaçarak canını kurtaran ithalatçı
sırf daha serin bir yaz geçirmek adına
sırf daha fazla filizin tadına bakmak adına
orta afrikadan dersim dağlarına gelen turna.

tevekkül, adem ve istikamet,
karlı bir gün gölhisarda mola veren dolmuş
camdan karlı dağları izleyen yolcular
haplanıp işe giden kafası bozuk berber çırağı

mardin'de küçük tüpte menemen pişirilen leblebi fırını
işportacılık ve nakliyatçılık
uzayın boşluklarında kaybolan sigorta primleri
bacağına saplanmış kelebek bıçağına aldırmadan
         acil serviste senet imzalayan taksici

ansızın evin kapısında beliren mahkeme kağıtları
kaos, ikrar ve sermaye
buğulu camlarına sigara dumanı dokunan doğu kıraathaneleri
zabıta baskınında hızla depar atan urfalı ihtiyar seccade satıcısı
gündoğumunda ateşin ve rüzgarın sesiyle uyananlar
hiçkimsenin güvenmediği astronotlar
akvaryum kokusu
ve aniden yapılan saçma sapan yolculuklarla
tütmesi gereken ocağı arayanlar.
```
